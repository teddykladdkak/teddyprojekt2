---
layout: post
title: "ÅTER ETT MINIPROJEKT SOM SER SIN DAGER!"
date: 2018-03-24 08:00:00 +0200
categories: utveckling
---
Då det mesta projekt jag i nuläget är involverad i, på ett eller annat sätt väntar på beslut, möten, processer eller liknande. Leder detta till att jag lätt kommer ifrån skapandet. Visst har jag arbetat fram några prototyper för eventuella framtida projekt. Dock räcker inte detta för att utvecklas eller hålla fast i nuvarande kunskap. Många av mina "internet gurus" nämner alla detta minst en gång. Att man ständigt ska skapa privata projekt som inte involverar jobbet. Det är med dessa projekt man utvecklas mest.

Visst är många av de projekt jag startat från början hobbyprojekt eller inom områden jag själv upplever ett intresse att utveckla. Däremot finner jag att det ibland är skönt att bara skapa något för någon annan än hälso och sjukvården, för att slippa tänka på LOU, GDPR, Patient Datalagen m.m.

Mitt senaste projekt involverar ett spel som jag sedan en tid tillbaka börjat spela, Rainbow Six Seige! I detta spelet får man efter var match belöning i form av spelvaluta, som man kan låsa upp karaktärer eller köpa skins för. Jag började fundera på hur många matcher jag skulle behöva genomföra för att låsa upp en specifik karaktär. Så gjorde en "enkel" kalkulator som lär sig användarens spelstil och räknar ut ett medianvärde som användaren införskaffar sig var match. Därefter kan sidan direkt berätta för användaren relativt precist hur många matcher den behöver spela. Kan hittas på min CodePen sida eller via följande länk; [https://codepen.io/teddykladdkak/full/oqebbE](https://codepen.io/teddykladdkak/full/oqebbE).