---
layout: post
title: "PROJEKT BLIR I SLUTÄNDAN ALLTID STORA"
date: 2017-05-27 08:00:00 +0200
categories: utveckling
---
Är det något jag lärt mig efter alla år som webbutvecklare är att alla projekt i slutändan eller rättare sagt rätt snabbt blir väldigt stora och komplicerade. Jag trivs med webbutveckling eftersom man skapar sitt eget språk i projektet. Men som alla andra språk utvecklas slang med tiden och nya ord formas m.m. Samma är för webbutveckling. Dels utvecklas branschen och webbläsare i väldigt snabb takt, men även den egna kunskapen om hur man ska göra och vad man kan göra. Det resulterar i att funktioner (= kod) som man skrev för ett år sedan, är nu dels svårförståelig och i vissa fall utdaterad eller fyller inte sitt fulla potential. Jag förstår inte riktigt hur företagen kunde leva med sig själva på 90- och 00-talet då man köpte ett program och det var allt. Det är otroligt kul att arbeta i en era där nästan dagliga uppdateringar kommer, att man inte måste börja med en helt färdig produkt redan från start, utan att det gradvis med användarna kan växa med tiden. Bra exempel för detta är Pokémon Go, vilken de första månaderna knappt kunde starta och som nu under ett år genomfört stora förändringar i spelet.

Eftersom jag i nuläget är ensam utvecklare, speglar projekten mig och min kunskap, till viss del även kollegor kring mig. Det gör att färdiga projekt från förr, vilka jag slutat utveckla vidare kan jag idag i stort göra om och göra mycket bättre. Då kommer alltid frågan i mitt huvud, när jag tittar på alla mina projekt, ska jag börja om från början och göra allting rätt? Det har jag gjort med några av mina projekt redan, dels "Pillerräknaren" och "Slutanteckning". Det primärt pga dom var byggda med jQuery vilket jag inte fick ha i min kod av säkerhetsskäl. I alla mina projekt använder jag som krav grund (vanilla) javascript. Inget kod bibliotek, eftersom jag inte kan garantera vad som händer där i. Däremot måste jag understryka att jag inte uppfinner hjulet på nytt då jag använder färdigskrivna funktioner (=kod) som andra innan mig tampats med och delat lösningen för andra att ta del av. Skillnaden är att lösningarna här är rätt fram, det är grundkod som inte tas eller bearbetas någon annan stans.

Men jag vet att kodar jag om ett projekt kommer ändå tanken att blossa upp igen när koden är under arbete eller färdig. Nu är såklart inget av detta jag skrivit hittills att det finns buggar eller att projekten inte fungerar! Det är snarare att vissa delar i projekten skulle kunna gjorts bättre. Då är frågan om det går att göra det bättre utan att skriva om allt och utan att riskera att projektet i sig blir sämre i processen.

Hoppas något ovan är förståeligt, jag försöker föra ner mina tankar och frustrationer på så öppet sätt det går. Jag vill avsluta med att utveckling är inte längre något som görs på andra sidan jordklotet i ett företags kontor. Det sker ute på golvet, med och för användarna. Ingen applikation eller program i dagens läge överlever om inte företagen tar sig till användarna, lär sig deras yrkesspråk och utvecklar produkterna efter deras önskemål och behov. Alternativt ser jag en framtid med ökat behov av multikompetens då det i vissa fall krävs broar mellan företag och verksamhet.