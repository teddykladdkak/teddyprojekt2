---
layout: post
title: "DÅ BÄR DET HEM IFRÅN TYSKLAND!"
date: 2018-04-22 08:00:00 +0200
categories: utveckling
---
Sista dagen av JsUnConf. Spontant så upplever jag att jag gärna återvänder fler gånger till detta eventet, däremot får jag se till att ha lite mer luft i schemat nästa gång. Nu blev dels dagarna innan och nu efter väldigt upptagna, vilket även påverkade mitt humör under konferensen. Hade svårt att samtala med människorna där. Vidare tror jag att nästa gång så hade det varit kul att själv skicka ett bidrag att prata om.

Det jag fick med mig från dagen var egentligen något jag själv är fruktansvärt dåligt på, det är att skapa en bra dokumentation för mina projekt. Med målet att stötta fler som skulle vilja testa plattformarna och eventuellt komma med egna bidrag. För att upprätthålla en bra dokumentation behöver man starta med det parallellt med utvecklingen redan i "Use Case" fasen, den kommer efter "Mål fasen", vilket enligt min mening är fruktansvärt tidigt. Men har man börjat redan där, blir det mer underhåll till dokumentationen när nya saker läggs till. Ett citat som nämndes var "Människor vill inte läsa din dokumentation, de läser den enbart när de blir frustrerade eller när det inte fungerar". Även får man aldrig glömma att dokumentationen är menad att läsas av Människor, inte robotar eller kodningsgenier, det gäller att ta ett steg tillbaka och försöka sätta sig in hur en läsare skulle se texten. När man är mitt uppe i ett projekt är det enkelt att fastna inne i detaljerna och använda begrepp som enbart är vedertagna för en själv.

Missade tyvärr sista delen av konferensen pga jag behövde vara hemma igen inom en specifik tid. Brukar vara tidspessimist men när jag checkat in och gått genom säkerhetskontrollen var jag 2,5 timmar för tidig, det tar nog priset!

Nu blir det resa hem och i veckan går Vitalis av stapeln! Får se vilka innovationer som arbetats fram sedan förra året.