---
layout: post
title: "FÖRSTA MEETUP UPPLEVD"
date: 2018-01-31 08:00:00 +0200
categories: utveckling
---
Då var min första Meetup upplevd! Det var väldigt intressant att lyssna på vad danskarna på andra sidan sundet brottas med för problem. I stort skulle jag säga att det är ungefär lika. Frågan är om problemen med innovation inom Hälso- & sjukvården är ett i-landsproblem?

Vi hade först en representant från universitetet som berättade om deras innovationsprogram, där hon nämnde att en av de största problemen är att få studenterna att arbeta vidare med sina utarbetade idéer, efter examen. Men i många fall läggs de ifrån, när programmet är över.

Andra person att hålla "talk" var en representant från Rikshospitalet. Han berättade om deras innovationsstöd utifrån verksamheten och då enbart riktad mot anställda inom sjukhuset. Det mesta likt Västra Götalandsregionens Innovationssluss. I publiken var det mycket diskussion om vem som ägde idéen och vem som i slutändan blev belönad för arbetet. Här kommer byråkratin in, då sjukhuset äger alla idéer som är kopplade till anställningen, vidare om sjukhuset betalar en anställd pengar som stöd för vidareutveckling av idéen med skattepengar, äger sjukhuset processen. Likadant är det i Sverige. Det som skiljde sig markant från Sverige är att de i sin organisation stöttar verksamheten där personen arbetar fram idéen är anställd, med pengar för att anställa en ställföreträdare under projektets gång. Med detta vinner bara verksamheten på att deras anställda rapporterar in innovations idéer, även får personalen samma lön under projektet.

Slutligen fick vi höra 2 startups som båda i stort sa samma sak. Sjukhusen idag kräver proof of concept och behovet för lösningen måste finnas på verksamhetsnivå för att företag ska ses som intressanta. I dagens läge jobbar företagen för sig och sjukhuset sliter för sig. Det finns ingen miljö där företag och verksamhet tillsammans kan testa och arbeta fram lösningar. Heller finns det ingen väg där företag kan göra "Reklam" för sina produkter och lösningar.

Både Sverige och Danmark är i behov av en öppen testbädd, med möjlighet att testa produkter, tankar och idéer i verklig men kontrollerad miljö. Projektet Framtidens Vårdavdelning i Göteborg var en sådan plats, där verksamheten fördelade resurser beroende på vilka projekt som var igång. Där prioriteringen inte var att slussa genom patienter utan att arbeta fram nya sätt att arbeta, testa nya program och koncept i kontrollerad miljö, med en personal som är införstådd att de använder prototyper.