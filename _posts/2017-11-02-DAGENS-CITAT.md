---
layout: post
title: "DAGENS CITAT"
date: 2017-11-02 08:00:00 +0200
categories: utveckling
---
"Mycket gott kan göras här i världen om man inte fäster sig alltför mycket vid vem som får äran." (källa: Jesuitisk Sentens).

Stoppar helt mina planerade publiceringar då jag på min startsida läser dagens citat. Det är så sant i dagens samhälle. Speciellt inom IT utveckling i vården. All IT utveckling är idag styrt av hårda regler och svåra vägar. Vidare tror jag många av mina kollegor har bra idéer men som de inte alltid vågar framföra, dels för att de inte vet var man ska vända sig, men framförallt ifall idéen visar sig vara nästa Minecraft eller Facebook. Vad händer om de berättar om sin idé för någon annan som skapar den. Kommer dom att få något utav kakan? Våra löner är inte de bästa och skulle man komma på en idé som skulle göra den finansiella situationen bättre, så skulle det göra livet lättare för en sjuksköterska eller undersköterska (som exempel). Däremot för att man själv ska tjäna pengar på en idé, krävs det otaliga timmar innan att få upp ett företag, anställa folk som kan skapa idéen eller om man skapar den själv. Detta är nog den enkla biten, för att därefter måste man hitta investering och till slut måste det säljas in i sjukvården, vilket ofta kräver ett behov globalt för att ett företag skall hålla i längden. Under hela denna resa, behöver man veta var man ska vända sig, vilka man ska prata med. För att skapa innovation i vården gäller det att visa försäkring för idé skaparna, folket på golvet. Likt H@ck for health borde man utlysa "skottpengar" på idéer som tilldelas företag och som slutar i en produkt av något slag vilket ändrar vården. Att personen i fråga får erbjudande att själv få ta del i utvecklingsprocessen, se företaget ta idéen och skapa den. Om man skulle kunna arbeta fram denna typ av verksamhet, skulle det gynna företag, verksamheter men primärt vårdpersonalen på golvet.

En plats för detta skulle kunna vara Innovationsplattformen.