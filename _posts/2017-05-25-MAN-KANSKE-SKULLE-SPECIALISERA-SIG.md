---
layout: post
title: "MAN KANSKE SKULLE SPECIALISERA SIG?"
date: 2017-05-25 08:00:00 +0200
categories: utveckling
---
Jag är utbildad sjuksköterska (180 hp) och har grundutbildning i Javascript (Web kod). Resten är i stort sett självlärt eller införskaffat av reell erfarenhet. Året innan jag började studera till sjuksköterska, hade Högskolan i Skövde en tilläggs del på sjuksköterskeprogrammet med just vårdinformatik som tema. Detta krävde att studenterna behövde plugga ytterligare ett år (eller två). Det visade sig inte vara så lockande som man inledningsvis tänkt sig och specialprogrammet fick läggas ner, till min besvikelse. Läste en artikel från en amerikansk "nursing" sida (ScrubsMag - 6 obscure nursing jobs that you might not even know exist), där de listade olika möjligheter som sjuksköterska att specialisera sig. Där fanns "nurse informatics" med vilket fick mig att ta mig ann en google söknings quest. Det visar sig att detta som begrepp fortfarande är relativt luddigt i Sverige. Hittade ett masterprogram i Solna vilket inriktade sig mot detta, även ett online program i USA. Resten av Sverige kom jag tyvärr inte fram till mycket konkret. Då är den stora frågan, behöver jag verkligen plugga och specialisera mig och då till vilken grad. Räcker det att jag pluggar på fritiden utan att lägga till högskolepoäng. Kommer mina idéer att bli bättre om jag tar mig genom en master. Jag håller tekniskt sett i nuläget på att göra flertalet verksamhetsstudier, dessa utifrån verksamhetens behov och styrning. Startat flera projekt som nu är förankrade i verksamheten och kommit fram till saker som jag starkt tvivlar på finns i några böcker. Information jag kommit fram till borde jag på något sätt förankra till skolan, då det i nuläget enbart är förankrat till verksamheten. Dock har jag definitivt inte lust att flytta till Solna eller betala en massa pengar från egen ficka till någon skola i USA. Tror jag får ta kontakt med högskolorna kring mig och höra mig för ifall liknande studier finns där och framförallt bestämma mig ifall detta är en väg jag måste ta.