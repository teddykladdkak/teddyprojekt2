---
layout: post
title: "VITALIS 2019! SES VI DÄR?"
date: 2019-05-15 08:00:00 +0200
categories: utveckling
---
Tiden springer iväg när man har det kul, eller när man har ett fyllt liv. Nästa vecka inleds Vitalis, ska bli intressant att se hur mycket som förändras i eHälso-området på ett år.

Projekten som löper under 2019 har alla sin gång, där jag fick beskåda senaste layouten av MatAppen för några dagar sedan. Det är så otroligt roligt att se sin idé och visioner växa fram, men framförallt se att företaget tagit till sig kritiken som givits ifrån föregående version, kan knappt vänta tills den är redo att användas av patienter. För er som är mer intresserade av MatAppen-projektet och eller vill veta hur man går från idé till produkt, så kommer jag ha föredrag på Vitalis torsdag eftermiddag. Att på 20 minuter beskriva hur man kan gå från idé till produkt, något som många idag ser som omöjligt ska bli intressant ifall jag hinner med. Har du lust att ses under Vitalis är det bara att hojta till via någon av mina sociala medier eller mail som du hittar under ”Kontakt”.

Vidare har jag i den mån det går försökt vara på plats på AI-centrum i Göteborg där mitt fokus har varit att lägga eHälsa på agendan i AI diskussionerna, samt belysa vårdverksamheternas verklighet. Implementerbar AI, vad kan vi göra idag och vilka steg behöver vi ta innan vi kan nå nästa genombrott inom AI. Vilka områden där AI kan bidra till ökad kvalité, förbättring i behandlingar och eller stötta patienten i sin livskris. Vi måste akta oss för att lova för mycket och lova gröna ängar, AI kan göra stor skillnad men är inte lösningen på alla samhällets problem. Varför göra något så enkelt som AI, så svårt.