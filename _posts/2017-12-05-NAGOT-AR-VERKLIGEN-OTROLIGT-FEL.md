---
layout: post
title: "NÅGOT ÄR VERKLIGEN OTROLIGT FEL!"
date: 2017-12-05 08:00:00 +0200
categories: utveckling
---
Jag har aktivt valt att inte enbart jobba med innovationsarbete, utan väljer aktivt att fortsätta jobbar som sjuksköterska kliniskt. Jag måste bara skrika, när jag kommer 45 minuter och ibland 1 timme!, tidigare för att ha tid att läsa på patienterna jag ska ha hand om under ett pass. Detta då innan rapporten som även den tar minst 15 minuter om man strukturerar den enligt SBAR systemet eller liknande. Med detta har vi idag ett stort problem och en av orsakerna till massflykten från sjukhuset. Det har som orsak antingen att systemen inte laddar tillräckligt snabbt, eller att systemen inte är tillräckligt intuitiva. Största orsaken är den ofantliga information som genereras av en patient redan efter en dag. Till stort är det pga att vi som vårdpersonal är flitiga att dokumentera, dock klarar systemen inte av att prioritera information. Viss information är inte längre aktuell i en påläsningsfas. Ny rubrik har även skapats för att hantera detta och den kallas omvårdnadsstatus, vilket innebär att man som vårdpersonal ägnar 1-2 timmar att lusläsa all dokumentation och sammanfatta det. Detta görs med jämna mellanrum, risken finns och är rätt stor att delar missas i patientens sammanfattning och då faller det ner i det stora svarta hålet som vi idag kallar journalen.

Vidare om man analyserar journaler och granskar, skulle man i dagens läge kunna ta bort otroligt mycket information som i sig inte egentligen är dokumentation utan anteckningar från vårdpersonal för att händelser m.m. inte ska missas i informationsöverföringen.

Slutligen behöver vi alltså ett journalsystem som inte kräver att vi som vårdpersonal måste komma in 1 timme innan vi börjar jobba för att vi ska kunna uppleva oss säkra i vår patientvård, det i form av ett system som klarar att sortera bort information som inte är aktuell. Även klarar inte journalen i dagens läge att lösa största problemet vilket är anteckningarna som förs av vårdpersonal, utan detta kräver ett separat system vilket verkar som ett beslutsstöd m.m.

Patienten och vårdpersonalen och då inte enbart läkarkåren måste börja involveras i IT-innovationen inom hälso- & sjukvården. För det är vårdpersonalen som kommer använda systemen och patienterna som får sin behandling och vård utifrån systemen.