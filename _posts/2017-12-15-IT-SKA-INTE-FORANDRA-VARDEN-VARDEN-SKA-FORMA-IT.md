---
layout: post
title: "IT SKA INTE FÖRÄNDRA VÅRDEN, VÅRDEN SKA FORMA IT"
date: 2017-12-15 08:00:00 +0200
categories: utveckling
---
Nya trenden inom eHälsa är att skapa program och system som har patienten i fokus. Som vårdpersonal står jag såklart bakom denna otroligt cetnrala satsning, men tror inte att den fångar hela problemet med dagens IT inom vården. I dagens läge ska verksamheten förhålla sig till och ändra sig efter IT systemen. Det är en av huvudingredienserna för att skapa irritation och förvirring för vårdpersonalen. Vilket i sin tur tar vårdpersonalen längre ifrån patienten. Lyssnade på en föreläsning, där föreläsaren plötsligt håller fram sin smartphone och frågar publiken vilka som har en smartphone. När folk har svarat fortsätter föreläsaren med att fråga hur många som gått utbildning i hur smartphonen ska användas. Det ekade ett nej från publiken. Det är denna metodik som måste finnas i framtidens IT system. Själv varit IT-handledare för ortopeden i 4 år där jag stått längst fram och försökt stötta mina kollegor. När Melior vilket i nuläget är Västra Götalands journalsystem skulle uppdateras, hade vi IT-handledare en 5 dagarsutbildning. När jag sedan kom ut i min verksamhet fick jag ca 20-30 minuter att berätta om förändringarna för mina kollegor. Det man bör ha med sig redan från start är att det inte ska behövas 5 dagar för att lära sig programmet, utan det ska vara intuitivt och bekant. För i slutändan bör man ha med sig att användarna i slutändan enbart kommer på sin höjd få 20-30 min utbildning (med undantag från beroende på verksamhet). I dagens läge ingår det inte i utbildningen hur man använder systemen, utan det är något studenterna (Sjuksköterskor) får lära sig när dom kommer ut på praktik. Men går genom metodiken och styrande lagar att beakta. Det innebär att det är upp till studenthandledarna att instruera studenterna i programmen. Alternativt om man får en anställning inom ett annat landsting, får man försöka få ut så mycket man kan under de veckor man går bredvid. Tolka mig inte fel, jag argumenterar inte för att vi ska öka utbildningstiden och fokus på de IT system som kommer användas, utan jag menar på att utbildning ska egentligen inte behövas, med såklart kravet av att man lärt sig grunderna i utbildningen och ha målet på 20-30 min.