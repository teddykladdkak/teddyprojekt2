---
layout: post
title: "FÖRSTA DAGEN ÖVER #JSUNCONF !"
date: 2018-04-21 08:00:00 +0200
categories: utveckling
---
Då har man äntligen lagt sig under täcket. Vilken dag! Otroligt intressant att fått möta JS community under konferens. Sedan många år har jag följt diverse konferenser primärt över YouTube, men nu inspirerande och intressant att få vara med om det i verkligheten.

Dagens enligt mig mest intressanta föredrag var "Web accessibility 101" av Darek Kay. Jag har såklart innan berört i stora drag alla komponenter som krävs för att en webbsida ska fungera att använda av alla med någon typ av funktionsnedsättning. Däremot har jag aldrig sett hela listan över vad det egentligen är man bör tänka på och kryssa av innan man kan hävda att ett projekt håller standarden. Det fick mig att direkt öppna upp denna projektsidan, då denna verkar som ramen för alla mina andra projekt. Jag började direkt tabba mig genom sidan och tänka över mina val av färger, dels ur ett färgblindhets perspektiv men också ur ett kontrast perspektiv. Darek visade även på verktyg man själv kan använda sig av för att se vad för information till exempel bilda får från denna hemsidan. Otroligt intressant att även bli tipsad om ett svenskt tillägg till Google Chrome som heter Funkify där man kan simulera någon typ av funktionsnedsättning, personligen vet jag inte ifall dyslexi effekten är smått överdriven, men jag är kanske inte rätt person att fråga om det.

En sak är säker, att när jag kommer hem och i veckan kommer jag ta en rejäl genomsökning i mina nuvarande live projekt, där jag ska se över ifall de går att optimera.

Snart ska man upp igen för att ta tunnelbanan tillbaka till campus där JsUnConf är, vilket tar typ 1 timme att ta sig till. Hoppas imorgon blir lika givande som dagens föredrag!